# Opis krainy
Axtlohuuquei to kraina położona daleko na zachodzie nazywana też krajem zachodzącego słońca. Jest to kraina górzysta porośnięta gęstymi lasami deszczowymi. Olbrzymie drzewa mają swoje wysokie korony tak mocno splecione, że niewiele słońca dociera do samej ziemi na której z czasem zrodziła się cywilizacja mrocznych elfów zwana również Axtlohuuquei. Cywilizacja przyciągała niewiele istot z innych ras ponieważ jej osady zawsze pogrążone były w wiecznym mroku utrzymującym się w głębi krainy.
Jednak właśnie tam narodził się kult wojowników, którzy zaczęli zakładać osady wysoko w koronach drzew, na jeziorach oraz na obrzeżach dżungli, gdzie światło słoneczne utrzymywało się przez większość dnia. Pierwszym takim osadnikiem był Quohuequitl, Wielki Mistrz Ostrza który postanowił otworzyć swoim odizolowanym pobratymcom drogę na świat. 
W dzisiejszych czasach królestwo mimo że na pierwszy rzut oka jednolite, tak naprawdę rozdarte jest na kult Głębi i kult Słońca. Kult Głębi wciąż wspierany jest przez zakon kapłanów oraz tradycjonalistów i ma on największe wpływy. Mimo to kult Słońca rośnie w siłę, gdy coraz więcej klanów zaczyna go wspierać. Przewodzące klanom matrony prawdopodobnie widzą w kulcie Słońca możliwość zostania jedyną królową i tym samym zwiększenia swojej władzy poprzez niewypowiedzianą obietnicę zawartą w Drugiej Prawdzie Quohuequitla.

---
# Kodeks Wojownika
## \#1 Prawda Quohuequitla
***Słońce wstaje i świeci jasno, a gdy zachodzi maluje niebo. Żyjąc pamiętaj by lśnić, a umierając pamiętaj by dawać!***
## \#2 Prawda Quohuequitla
***Jest jedno słońce, wiele gór i jeszcze więcej drzew. Bądź posłuszny najpierw swej Matronie, potem klanowi, potem rodzinie a dopiero potem sobie!***
## \#3 Prawda Quohuequitla
***Słońce wychodzi z nocy jak uczony z ciemności. Otwórz swój umysł i wyjdź na świat by go poznawać!***
## \#4 Prawda Quohuequitla
***Słońce podąża po niebie prostą drogą i z niej nie zbacza. Bądź stanowczy i nie staraj się zwodzić innych z ich drogi!***
## \#5 Prawda Quohuequitla
***Czystość ciała to czystość duszy. Nie bądź okrutny, by nie stać się odrazą i nie brudź swego ciała, by mieć duszę godną słońca!***
## \#6 Prawda Quohuequitla
***Słońca daje życie ale może dać też suszę. Nie proś o więcej niż dają i nie dawaj więcej niż można przyjąć!***
## \#7 Prawda Quohuequitla
***Słońce wstaje każdego dnia i każdego dnia zachodzi. Nie unikaj trudności życia i nie bój się śmierci!***
## \#8 Prawda Quohuequitla
***Słońce nawet przy pochmurnym niebie oświetla nieboskłon. Nie bądź skryty i nie pozwól by przyćmiła cię słabość@***
## \#9 Prawda Quohuequitla
***Słońce zachodzi oddając niebo gwiazdom i księżycowi. Nie zagarniaj dla siebie chwały, lecz okaż szacunek swoim wrogom i przyjaciołom!***
## \#10 Prawda Quohuequitla
***Wstające słońce jest czerwone jak rodzące się dziecko. Pamiętaj, że krew i słońce są powiązane, więc nie przelewaj jej pochopnie!***
## \#11 Prawda Quohuequitla
***Rozlana krew w swoim pragnieniu dopełnienia wsiąka w ziemię. Gdy zostanie wyrządzona krzywda kieruj się sprawiedliwością a nie miłosierdziem!***
## \#12 Prawda Quohuequitla
***Ciepła krew jest znakiem życia tak jak zimna znakiem śmierci. Ciesz się z bólu, bo żyjesz i zadawaj śmierć bez cierpienia!***

---
# Wymowa Nazw Własnych
Axtlohuuquei - *Asztowukei*  
Quohuequitl - *Kowekit*  
Xitlehzotlaqul - *Szitezotak*