> *Nazwanie ich "poszukiwaczami przygód" byłoby jak nazwanie ich głupcami szukającymi rychłej śmierci. Jednak wobec wszechobecnych zagrożeń wielu jest takich, co są skłonni zapłacić nawet i sowitą sumę za ich usługi. Najbardziej znani dokonali iście heroicznych czynów, pokonując stworzenia zdolne zniszczyć całe miasta. Wielu jednak nie dożywa swoich dni chwały.*
> 
> Roderick de Novembre, *Legendy bohaterów*

---
**Eksploratorzy** (rzadziej nazywani *najemnymi skautami*) to kategoria najemników specjalizująca się w przemieszczaniu po nieznanym i niebezpiecznym terenie. Podczas pracy nierzadko zdarza się, że owe niebezpieczeństwo staje z nimi twarzą w twarz, więc doświadczeni eksploratorzy są również zaprawieni w boju z najróżniejszymi przeciwnikami. Ci mniej doświadczeni natomiast mają niezbyt wysoką przeżywalność, a tym samym skuteczność, co powoduje znaczącą przepaść w zarobkach między tymi grupami.  Zawód ten ma zwykle charakter podróżny. W większości miejsc nie ma dostatecznego zapotrzebowania na ich usługi, żeby utrzymać stały dochód przez cały czas i się osiedlić. Stąd eksploratorzy podróżują od miasta do miasta w poszukiwaniu nowych zleceń. Wachlarz zadań jakich się podejmują jest szeroki i często trudny do skategoryzowania, jednak do najpopularniejszych należą:
- Rozpoznanie i mapowanie nieznanego terenu
- Zapewnianie ochrony w trakcie podróży lub ekspedycji
- Zabijanie potworów i niszczenie ich lęgowisk