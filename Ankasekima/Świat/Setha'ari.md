(tłum. *Dzieci Suchej Ziemi*, czyt. se-ta-a-ri)

>*A wolą Tameru, każdy Setha'ari, gdy osiągnie wiek dojrzały, zostanie dobrany ze swoim senetem, i będzie ich łączyć święta więz. Od tego czasu wspólnie będą się cieszyć, płakać, poznawać i chronić. Za to co jeden z nich uczyni, drugi też będzie odpowiedzialny, a czego zaniedba drugi, i pierwszy będzie winny. A kto by się porzucił swojego seneta w niebezpieczeństwie, ten dopuszcza się czynu najbardziej haniebnego.*
>
>Najważniejsza zasada Setha'ari, autor nieznany


Hardy lud mieszkający na dalekiej północy. Niziny na których mieszkają, są wielokrotnie zalewane w ciągu roku, co zmusza ich do regularnych emigracji do pobliskiego pasma górskiego. Chociaż śmiertelność z powodu klęsk żywiołowych jest stosunkowo wysoka, na przekór temu charakteryzują się pogodą ducha i hucznymi zabawami.

### Wierzenia:

**Tameru** (tłum. *Ukochana Ziemia, Spokojna Ziemia*) – bóstwo ziemi, kocha ludzi i chroni ich przed nieszczęściami. Góry to jego dzieci, które zesłał, aby dawały ludziom schronienie przed gniewem Sah’kura.

**Sah’kur** (tłum. *Szepczący z Głębin*, czyt. sa-kur) – okrutny bóg morza, chce zniszczyć ludzi w swojej zazdrości. Manifestacją jego gniewu są liczne powodzie, które zsyła, aby się ich pozbyć. Trwa w wiecznej wojnie z Tameru.

### Wartości:

**Zasada Senet** (tłum. *zjednoczeni*)

Każde dziecko, po osiągnięciu 10 lat, zostaje dobrane w parę z innym dzieckiem i od tego czasu stają się dla siebie „senet”. Od tego momentu dbałość i odpowiedzialność za siebie nawzajem stają się dla nich najważniejszymi rzeczami w ich życiu. Relacja ta ma w założeniu być najsilniejszą relacją w życiu każdego Setha’ari, więc często jest romantyczna (choć nie musi być).

**Neshet** (tłum. *Gniazdo*, czyt. ne-szet)

Nie wyznają tradycyjnej formy rodziny ani małżeństwa. Gdy para postanawia mieć dziecko (nie muszą być dla siebie senet), rodzi je, a następnie oddaje je do Neshetu, gdzie wychowują się w grupach po ok. 10 dzieci w zbliżonym wieku.

**Sen-karet** (tłum. *głosy przodków*, czyt. sen-ka-ret)

Setha'ari posiadają jedynie prymitywne i podstawowe pismo obrazkowe, posługują się praktycznie wyłącznie językiem mówionym. Za utrzymywanie tradycji i przekazywanie historii kolejnym pokoleniom odpowiadają Sen-karet. Każdy z nich spełnia rolę doradcy, historyka i artysty. Po 10 latach każdy z nich wybiera ucznia, któremu przekazuje wszystkie znane sobie historie.

### Kultura i zwyczaje:

- silnie związana z częstymi migracjami w góry i z powrotem na dół

- największym szacunkiem cieszą się powożący, którzy zarządzają całą migracją => jest to swego rodzaju „arystokracja” u nich

- jako zwierzęta juczne hodują kozice, do ciągnięcia powozów i czasem przemieszczania się
	- z nich także pozyskują kaszmir, który następnie wykorzystują do swoich ubrań => większośc nosi kamizelki, które pomagają im unosić się na wodzie w przypadku wpadnięcia do niej (oczywiście nikt z nich nie umie pływać)

- hodują rośliny podobne do dyni

- woda jest widziana jako „zła, okrutna, ale niezbędna do życia” => z tego powodu mają liczne zwyczaje z nią związane:
	
	- picie jest przyznawaniem, że Sah’kur jest potrzebny ludziom do życia => dlatego gdy pijesz, pij w ukryciu, tak aby nikt inny cię nie widział;
	- oczywiście na uroczystościach nie ma jawnego picia, zamiast tego postawione są osobne zasłonięte budki (podobne do wychodków) z wodą pitną;
	- nie produkują też żadnych trunków, jedynie wodę => zawody związane z płynami (np. produkcja alkoholu) są uważane za hańbiące
	- wierzą, że wylanie wody na ziemię może ściągnąć na siebie wzrok Sah’kura, więc obchodzą się z nią niezwykle ostrożnie

- codziennie rano rozsypują suchą ziemię przed miejscem, gdzie spali, wymawiając krótką modlitwę do Tameru, np. „Niech ziemia dzisiaj będzie twarda pod naszymi stopami.”

- każdy kto opuścił swój Neshet posiada sakiewkę wypełnioną ziemią z terenów swojej wspólnoty oraz popiołem z ogniska swojego Neshet

- small talk i omawianie spraw "naokoło" jest negatywnie postrzegane jako strata czasu => Setha'ari zwykli są mówić prosto z mostu i bez ogródek co uważają, ale też nie postrzegają tego jako obrazliwe gdy ktoś się tak do nich zwraca

### Słownik:

##### Powiedzenia

- Niech twoje stopy chodzą dziś po suchej ziemi! – życzenie, aby drugiej osobie nic złego się tego dnia nie przydarzało

- Szept Wód go zwiódł – zginał poprzez utopienie

- wodnisty – nieuczciwy, zdradliwy, nie można mu zaufać

- błotnisty – zagubiony w życiu, nieporadny

- kamienny – odpowiedzialny, można na nim polegać

##### Słowa w języku Sethu'ut

- senet - *zjednoczeni*

- Merakh - *ten kto stoi nad innymi* (czyt. me-rak)

- Setha’ari - *Dzieci Suchej Ziemi*

- sen-karet - *głosy przodków*

- Neshet - *Gniazdo*

- teshar - *smagający bicz* (czyt. te-szar)

- Sah’kur - *Szepczący z Głębin*

- Tameru - *Ukochana Ziemia*