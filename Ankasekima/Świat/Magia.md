> *Niewidzialna i nieznana, lecz wydająca się trzymać określonych reguł, magia jest żywiołem nad żywiołami. Do jej władania konieczny jest otwarty umysł i wiele lat poświęconych jej zagadnieniom. Nie sposób jest jednak okiełznać jej całej, a każdy z niej czerpie winien skupić się na jednym jej aspekcie, aby sił i talentów swoich nie zmarnował.*
> 
> Xanax Mądry, *Wstęp do magii*

---
Głównym narzędziem pozwalającym na wykorzystanie magii jest skupiony umysł. Profesje trenujące swój umysł, np. poprzez medytację, czy modlitwę (nie poprzez czytanie na temat geografii czy grę w szachy) są w stanie otworzyć go na istnienie cząsteczek magii i tym samym ją wykorzystywać. Najczęściej osoby wykorzystujące magię specjalizują się w jednym aspekcie, gdyż jest to zwykle efektowniejsze, niż próba zrozumienia innych. To jaki aspekt uda się pojąć zwykle zależy od tego czym się dana osoba się zajmuje i otacza. 
Istnieje jednak wyjątkowa grupa rzucających zaklęcia, która nie potrzebuje do tego trenowania swojego umysłu. Są to osoby związane z silnymi istotami nadprzyrodzonymi, posiadające patrona, który aktywnie wykorzystuje magię za nich. Ich możliwości wykorzystania magii są bardziej związane z ich relacją z patronem niż z ich osobistymi umiejętnościami.

>[!example]- Przykładowe aspekty
>Osoby duchowne, jak klerycy, kontemplujące znaczenie życia i życie po życiu, nabierają wprawy w zakresie pozbywanie się negatywnych cząsteczek magii (egzorcyzmy), a mistrzowie mogą nawet dojść do zaklęcia wskrzeszania. Albo uzyskują umiejętności w zakresie nekromancji i tworzenia sztucznych dusz. 
>Druidzi otaczający się naturą potrafią przyśpieszać procesy naturalne takie jak rośnięcie, czy zasklepianie się ran. Ale mogą też przyśpieszyć np. rozprzestrzenianie się trucizny w organizmie. 
>Czarodzieje zwykle podejmują się badań w najróżniejszych aspektach, a wiedza przekazywana jest z mistrza na ucznia. Ponieważ w ramach badań i zwiększania swojej wiedzy czarodzieje otaczają się wykorzystywanym przez siebie aspektem, aspekt ten przechodzi też zwykle na ucznia.

## Przypadki szczególne
### Patroni
Istnieje jednak wyjątkowa grupa rzucających zaklęcia, która nie potrzebuje do tego trenowania swojego umysłu. Są to osoby związane z silnymi istotami nadprzyrodzonymi, posiadające patrona, który aktywnie wykorzystuje magię za nich. Ich możliwości wykorzystania magii są bardziej związane z ich relacją z patronem niż z ich osobistymi umiejętnościami.
### Czary podświadome
Szczególnymi przypadkami są osoby rzucające zaklęcia pomimo nie pojmowania podstawowych koncepcji magii. Często są nie są oni do końca świadomi faktu, że w ogóle korzystają z zaklęć. Najczęstszymi takimi przypadkami są wojownicy w pełni oddający się sztukom walki. Dochodzą one na pewnym etapie swojego treningu do poziomu skupienia swojego umysłu pozwalającego na wyuczenie się niewielkiej liczby zaklęć, które są w stanie wykorzystywać w sposób podświadomy. Najczęściej są to czary wzmacniające, jak np. chwilowe wzmocnienie swoich nóg w celu doskoku, który pozwala natychmiastowo skrócić dystans dzielący czarującego i jego przeciwnika. 

## Ograniczenia
Głównymi ograniczeniami w rzucaniu zaklęć są dystans i energia wymagana do uzyskania oczekiwanego efektu. Przykładowo łatwiej jest stworzyć coś przy sobie niż na dystans, tak jak łatwiej jest wziąć śnieg, który leży pod stopami i uformować z niego śnieżkę, niż zrobić to samo 3 metry dalej, nie ruszając się z miejsca. 

### Przykład
Zaklęcie pozwalające na rzucenie sztyletu tak, żeby po trafieniu powrócił do nas, jest podobne do przywiązania magicznej liny do sztyletu, za którą można pociągnąć, żeby sztylet wrócił. Przywiązanie jej przez rzutem, kiedy mamy sztylet przy sobie, jest w miarę proste, natomiast próba zrobienia tego po rzucie, gdy sztylet jest daleko, wymaga znacząco większych umiejętności czarującego. 